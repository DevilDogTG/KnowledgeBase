---
title: "เล่นเกมส์แล้วข้อมูลที่มีดูไม่ถนัด (Dragon Quest Monster)"
author: DevilDogTG
date: 2025-10-01 10:56:00 +0700
categories: [Blogs, Games]
tags: [games, dqm3, powershell, lang:th]
---

ช่วงนี้นั่งเล่นเกมส์ Dragon Quest Monster 3 (The Dark Prince) ซึ่งจริงๆมันควรจะไม่มีอะไร แต่ถ้าใครเคยเล่นจะรู้ว่าเกมส์นี้มันมีระบบการผสม Monster เพื่อให้ได้ Monster ตัวใหม่ๆ หรือพัฒนาเป็นขั้นต่อไปที่เก่งขึ้น

## ที่มาของปัญหา

แน่นอนว่าข้อมูลการผสมนั้นไม่มีปัญหา เพราะที่ [Game8.co](https://game8.co/games/DQM-Dark-Prince) เค้ามีมาให้เราครบหมดแล้ว แต่ด้วยความขี้เกียจ เปิดสลับไปสลับมา แล้วรวมกับความขี้หลงขี้ลืม สุดท้ายจำไม่ได้ด้วยซ้ำว่าตัวที่เปิดอยู่แท็บไหน แล้วทำให้การผสมมอนตัวใหม่ๆยากและมั่วขึ้นมากกก เลยพยายามจะวาด Family Tree ออกมา เพื่อให้เล่นเกมส์ง่ายขึ้น (ลงทุนเนอะ)

## รวบรวมความต้องการ

ปัญหามา ความบันเทิงกำเนิด ทำอะไรดี ให้ง่ายๆ แล้วเอามาใช้แก้ปัญหาเราได้ ก็นึกได้ว่าปกติเราจดเอกสารนู่นนี่นั่นด้วย Markdown อยู่แล้ว (ใช้ VSCode) และ Family Tree ก็สร้างได้โดยใช้ `mermaid.js` เขียนแทรกไว้ใน Markdown

เริ่มทำโดยการเขียนแบบ manual ซึ่ง ตัวแรกๆไม่เป็นไร พอเริ่มไปไกลหน่อย Monster เราเริ่มเก่งขึ้น ต้องพัฒนาไปร่างถัดไป มันบรรลัยมาก แบบนี้ (อันนี้รูปหลังทำ tools gen มานะ) แค่นึกว่าจะต้องทำ manual นี่ก็พอละ เลิกคิด ไม่ได้เล่นเกมส์แน่นอน มัวแต่วาดผัง

![ตัวอย่างความบรรลัย](/assets/contents/2025/blogs/dqm3-monster-tree/deep-down-monster.png)

เช่นเดียวกันกับการเปิด browser หลายๆ tab ไม่สามารถแก้ปัญหานี้ได้ เพราะสุดท้ายหา tab ที่ต้องการไม่เจอ!!!

## วิถีของ developer

เมื่อทำเองมันเหนื่อย จึงคิดว่า มันทำ auto ได้ไหมนะ จึงเริ่มคิดว่าถ้าจะทำเป็นขั้นตอนต้องทำไงนะ...

- เข้าเว็บข้อมูล ค้นหา monster ที่ต้องการ
- drill down ดูข้อมูลการผสมกันทีละขั้น
- แต่ละขั้น เก็บข้อมูล monster มาสร้าง family tree
- ถ้าไปถึงขั้นสุดท้ายมันจะไม่มีข้อมูลให้ดูแล้ว ถือว่าจบ
- กรณีเจอซ้ำกับตัวที่เคยดูไปแล้ว ไม่ดูซ้ำ พอแค่นี้!!!

ในฐานะ developer คนนึง ทำ script สิ แต่ความขี้เกียจเราชนะเลิศ ฉะนั้น ไม่ทำเองจ้า ค่อยโยนที่ละส่วนให้ GPT ทำ, ทุกวันนี้ก็ใช้ช่วยทำงานเป็นปกติอยู่แล้ว ฉะนั้นแล้ว มาช่วยแก้ปัญหาเรื่องที่ไม่ใช่งานด้วยซะ!!!

จบปิ้ง ได้สิ่งที่ต้องการ แก้ไขเพิ่มเติมอีกนิดหน่อย ให้สามารถทำงานได้ตามที่จะใช้ ใครอยากลองมั่งไปดูได้ที่ [DQM: The Dark Prince - Monster tree generator](https://github.com/DevilDogTG/Dqm3.MonsterTreeMarkdown)

ตราบใดที่ยังเล่นอยู่แล้วมีโจทย์เพิ่ม คงปรับไปเรื่อยๆมั่ง

ไปละ ไปเล่นเกมส์ต่อ
